---
title: "Pieter-Jan"
---

## Hoe ik werk

Ik ben op mijn best bij complexe problemen en projecten die meerdere domeinen overspannen, waar vakjargon begrepen en vertaald moet worden naar technische oplossingen. Ik ontwerp eerst, dan pas implementeer ik. Clean code, beproefde design patterns.

Ik ken mijn applicaties door en door.

Ik werk het liefst in kleine, hechte teams die alles zelf aankunnen, of alleen. Geen strikte scheiding tussen frontend, backend, database, operations. Liever korte lijnen en persoonlijk contact dan calls met te veel mensen.

## Achtergrond

Ik studeerde economie en internationale betrekkingen aan de UGent. In mijn laatste jaar kwam ik in contact met TenderWolf en begon ik te programmeren. Niet vanuit een informatica-opleiding, maar on the job. Die achtergrond zie ik als een sterkte: ik denk breder dan code alleen.

Bij TenderWolf begon ik met een klein project binnen een grotere applicatie. Geleidelijk groeide ik naar lead engineer en later aandeelhouder. Tien jaar lang bouwde ik mee aan het aanbestedingsplatform: design, analyse, implementatie, testing, deployment, database, alles.

In 2019 startte ik Fiscalo met enkele vrienden als nevenproject. Tijdens de coronalockdowns kreeg het vleugels. Fiscalo is een loonapplicatie voor Belgische accountants: een vertaling van complexe fiscale wetgeving naar werkbare software.

## Gent

Ik woon en werk in Gent. De fiets is mijn woon-werkverkeer. Nabijheid en persoonlijk contact zijn voor mij geen luxe, maar hoe ik het liefst werk.
